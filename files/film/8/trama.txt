Lunedì 18. La studentessa del college Teresa "Tree" si risveglia in un dormitorio dopo una aver passato un'intera serata ad una festa e con i postumi della sbornia ancora addosso. Il ragazzo nella stanza, Carter, dice di averla portata nella sua camera per come era ridotta e l'aiuta, restituendole i vestiti e dandole delle pillole per il mal di testa. Tuttavia, Tree gli ordina di non dire a nessuno di aver dormito nella sua stanza e va via, ignorandolo completamente. Dimostrando quindi di essere una ragazza alquanto superficiale e sbarazzina, Tree comincia il suo percorso per tornare nella casa della confraternita delle Kappa incontrando, nel seguente ordine, un ragazzo che la fissa con degli occhiali da sole, una ragazza che cerca firme per una petizione contro il riscaldamento globale, una coppia di fidanzati bagnata dagli irrigatori, un ragazzo che sviene al suo passaggio per il troppo sonno e, infine, il ragazzo con cui ha avuto un appuntamento, Tim, che si rivela abbastanza insistente sull'uscire con Tree, la quale però non prova alcun interesse nei suoi confronti. Arrivata quindi alla casa delle Kappa, viene vista da Danielle, ragazza molto autoritaria e ancora più superficiale di Tree, sgattaiolare al piano di sopra e le ricorda di prendere parte alla riunione della confraternita a pranzo. Tree entra dunque nella sua stanza che condivide con Lori, una ragazza molto diversa da lei, che lavora già in ospedale e con la quale Tree ha un rapporto abbastanza controverso. Lori mostra quindi a Tree un cupcake con sopra una candelina e le svela di aver scoperto che è il suo compleanno; Tree, tuttavia, butta il cupcake nel cestino, suscitando lo sdegno di Lori, e va a lezione, dove si può comprendere della sua relazione con il professor Gregory Butler. A pranzo quindi partecipa alla riunione delle Kappa, ma Danielle, disgustata dalla merenda di Becky, un'altra consorella, le comanda di gettare all'istante tutto quello che c'è sul vassoio: Becky, però, ha uno scontro con Carter, il ragazzo del dormitorio, e tutto quello che vi è sul vassoio si versa su Tree, la quale, innervosita dalla presenza di Carter, riceve da quest'ultimo un braccialetto che aveva lasciato nel suo appartamento per poi ordinargli di sparire. Nel pomeriggio, invece, si presenta in ospedale per andare a trovare Gregory ma, venendo vista da Lori (la quale sa della sua relazione con il professore), viene informata da quest'ultima che se la situazione venisse allo scoperto per lei sarebbe la fine; ma a questa provocazione Tree risponde a Lori dicendole di farsi gli affari suoi. Incontratasi quindi con Gregory, Tree è subito costretta ad andarsene in quanto i due sono colti dalla visita della moglie di Gregory, Stephanie, che nota la tensione in Tree, la quale va comunque via. La sera, Danielle informa Tree di stare andando ad una festa e, dopo un piccolo blackout, anche Tree si convince ad andare, nonostante il padre la stia chiamando dalla mattina per una cena importante. Dopo essersi vestita, Tree si dirige alla festa ma incontra sulla strada un gruppo di tifosi della squadra del college di cui uno con la maschera della mascotte che si ferma a fissarla. Tree comunque prosegue, fino ad un cavalcavia dove rinviene un carillon; credendo si tratti di uno scherzo si ferma, ma una volta giratasi si ritrova alle spalle lo stesso soggetto con la maschera da mascotte che la fissava. Nonostante tenti di liberarsene, la figura le appare dietro e comincia ad inseguirla fino a quando, dopo che è caduta, la uccide con un pugnale.